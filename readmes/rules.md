## ბელოტის თამაშის წესი

### ბელოტის სათამაშოდ:
- საჭიროა 4 მოთამაშე
- ბანქოს რაოდენობა: 32

### ბელოტის თამაშის მიზანი:
ბელოტი არის კონტრაქტის თამაში. ის გუნდი, ვინც "აიღებს" კონტრაქტს, მინიმუმ 82 ქულა უნდა დააგროვოს გამარჯვებისთვის. თუ ეს რაოდენობა მიღწეულია, თითოეული გუნდი აგროვებს მის მიერ მიღებულ ქულებს. თუ გუნდი ვერ მიაღწევს 82 ქულას, ის ქულას ვერ იღებს და 162 ქულა ენიჭება მოწინააღმდეგეს ხოლო მათ -50. შესაძლო ქულების ჯამი არის 162 ქულა (ბონუსების გარდა). თამაში მთავრდება, როდესაც ერთ-ერთი გუნდი მინიმუმ 501 ქულას მიაღწევს. თუ ორივე გუნდი გადააჭარბებს 501 ქულას, მაშინ გუნდი, რომელსაც მეტი ქულა აქვს, იმარჯვებს.

### ბელოტის ბანქოების ღირებულება და რიგი:
| კოზირი           | კოზირის გარეშე     |
|-------------------|-------------------|
| ვალეტი: 20 ქულა   | ტუზი: 11 ქულა    |
| 9: 14 ქულა        | 10: 10 ქულა        |
| ტუზი: 11 ქულა   | მეფე: 4 ქულა       |
| 10: 10 ქულა       | ქალი: 3 ქულა       |
| მეფე: 4 ქულა      | ვალეტი: 2 ქულა     |
| ქალი: 3 ქულა      | 9: 0 ქულა          |
| 8: 0 ქულა         | 8: 0 ქულა          |
| 7: 0 ქულა         | 7: 0 ქულა          |

### ბანქოების განაწილება:
ბანქოები იყოფა ორ ფაზად. პირველ ფაზაში თითოეული მოთამაშე იღებს 5 ბანქოს. შემდეგ მაგიდაზე იდება ერთი ბანქო სახით ზემოთ. ეს ბანქო ითვლება კოზირის ფერად. დილერის შემდეგ მოთამაშე ირჩევს "აიღოს" თუ არა კოზირის ბანქო. თუ მოთამაშე არ აიღებს, შემდეგი მოთამაშე ირჩევს. პირველ ტურში თუ რომელიმე მოთამაშე აიღებს კოზირს, თამაში იწყება. თუ არცერთი მოთამაშე არ აიღებს, მაშინ პირველ მოთამაშეს შეუძლია გამოაცხადოს სხვა ფერი, რომელიც განსხვავდება მაგიდაზე დალაგებული ბანქოს ფერისგან. თუ არც ის არაფერს იტყვის, შემდეგ მოთამაშეს შეუძლია აირჩიოს საკუთარი ფერი. თუ მოთამაშე ირჩევს ფერს, თამაში იწყება. მეორე ტურში ბოლო მოთამაშეს არ შეუძლია უარი თქვას ბანქოს ფერის გამოცხადებაზე.

როდესაც მოთამაშე აიღებს კოზირს, ის იღებს დამატებით 2 ბანქოს, ხოლო სხვა მოთამაშეები იღებენ 3 დამატებით ბანქოს. ყველა მოთამაშეს საბოლოოდ უნდა ჰქონდეს 8 ბანქო.

### თამაშის წესი:
დილერის მარცხნივ მოთამაშე იწყებს ტურს თავისი არჩევანის ბანქოთი. ყველა მოთამაშემ უნდა დადოს მოთხოვნილი ფერის ბანქო. თუ მოთამაშეს არ აქვს იმ ფერის ბანქო, მან უნდა დადოს კოზირის ფერის ბანქო. თუ კოზირის ფერიც არ აქვს, შეუძლია დადოს სხვა ფერის ბანქო.

ტურს იგებს ის მოთამაშე, ვის ბანქოს აქვს ყველაზე მეტი ძალა და ის იწყებს შემდეგ ტურს.

თუ ორი მოთამაშე "ჭრის" კოზირს, მეორემ აუცილებლად უნდა დადოს უფრო ძლიერი კოზირი. თუ მას არ აქვს უფრო ძლიერი კოზირი, მან მაინც უნდა დადოს კოზირი, თუ აქვს.

### ქულების თვლა ბელოტში:
კონტრაქტის ამღებმა გუნდმა უნდა დააგროვოს მეტი ქულა, ვიდრე მოწინააღმდეგე გუნდმა და მინიმუმ 82 ქულა. ბოლო ტური დამატებით 10 ქულად ითვლება ("ბოლო ათი"). 32 ბანქოს ჯამი 152 ქულას შეადგენს. "ბოლო ათი" დამატებით 10 ქულა, რაც საერთო ჯამში 162 ქულას იძლევა.

თუ შემტევი გუნდი აღწევს მინიმუმ 82 ქულას, თითოეული გუნდი იღებს მის მიერ დაგროვებულ ქულებს.
მაგალითი: თუ შემტევი გუნდი მოიგებს 110 ქულას, დაცვის გუნდი მიიღებს 52 ქულას.

გარდა ამისა მოთამაშეებს შეუძლიათ დააგროვონ დამატებით ქულები. მოთამაშე პირველი ტურის დაწყებამდე გადახედავს თავის 8 კარტიან დასტას ყოველი კოლექციის აღმოჩენისას ის გამოაცხადებს რომ მას ყვას რაღაც სახის კოლექცია მაგალითად ტერცი, ორმოცდაათი ა.შ. ამ მოთამაშემ უნდა აჩვენოს დანარჩენ მოთამაშეებს ამ კოლექციის წევრები მეორე ტურში, როდესაც მისი სვლის დრო მოვა. თუ რამდენიმე მოთამაშეს ყავს მიმდევრობა ბონუს ქულა დაეწერება მხოლოდ ის ვისაც მაღალი მიმდევრობა ყავს და მისი გუნდის წევრის. თუ ამ მოთამაშეს და მისი გუნდის წევრს დაავიწყდება მეორე ტურში კოლექციის ჩვენება ისინი კარგავენ დამატებით ქულებს. თუ მოწინააღმდეგე გუნდს ჰყავდა უფრო სუსტი კოლექცია მათ იგივე პრინციპით უნდა აჩვენონ კოლექცია მესამე ტურში წინააღმდეგ შემთხვევაში ისინიც კარგავენ დამატებით ქულას. თუ კონტრაქტი არ შესრულდა შემტევი გუნდის ყველა დამატებით ქულას, რომელიც არ დაკარგულა, იმატებენ დაცვის გუნდის წევრები. თუ მოთამაშე იძულებულია გამოიყენოს კოლექციის რომელიმე წევრი მეორე ტურამდე მან უნდა გამოაცხადოს, რომ ეს წევრი არის კოლექციიდან. ასევე არის ერთი გამორჩეული კოლექცია რომელიც შედგება კოზირი მეფე და ქალისაგან, რომელიც იმ შემთხვევაშიც არ იკარგება თუ მოწინააღმდეგეს უფრო ძლიერი კოლექცია აქვს. ამ კოლექციას ტრადიციულად არ ვაჩვენებთ მოწინააღმდეგეს და არ ვაცხადებთ წინასწარ, მაგრამ როცა ამ კოლექციის ერთ წევრს გამოვიყენებთ ვამბობთ ბელოტი ხოლო მეორეს შემთხვევაში რებელოტი.  

### ბელოტის კოლექციის ღირებულება და რიგი:
| კოლექცია | ქულა | მაგალითი | 
|---------------|------------------|-------------|
| ტერცი   | 20 | 9♠ 8♠ 7♠ |
| ბელოტი | 20 | ქალი♠ მეფე♠ | 
| ორმოზდაათი | 50 | 7♠ 8♠ 9♠ 10♠ |
| ასი | 100 | 8♠ 8♠ 9♠ 10♠ ვალეტი♠ ან 10♠ 10♥ 10♣ 10♦|
| ასორმოზდაათი | 150 | 9♠ 9♥ 9♣ 9♦ |
| ორასი | 200 | ვალეტი♠ ვალეტი♥ ვალეტი♣ ვალეტი♦ |

